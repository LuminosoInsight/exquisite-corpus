григориански календар
григорианският календар ( понякога наричан и грегориански календар , „ нов стил “) е съвременният международно признат светски календар , на който се основава и международният стандарт iso 8601 .
григорианският календар е въведен в употреба на 4 октомври 1582 г . в съответствие с була от 24 февруари 1582 г . на папа григорий xiii , чието име носи и днес . той поправя древноримския юлиански календар , като в него са нанесени някои корекции , за да се отчете по - точно дължината на тропическата година . в юлианския календар се приема , че времето между две последователни пролетни равноденствия е 365,25 дни и дробната част се компенсира , като една на всеки четири години има с един ден повече ( високосна година ). при григорианския календар годините , кратни на 100 не са високосни ( с изключение на годините , кратни на 400 , т.е . на всеки четири века се пропускат три високосни години , като например 1700 , 1800 и 1900 година ), което дава средна продължителност на годината от 365,2425 дни . тази стойност се доближава значително до продължителността на тропическата година – например времето между пролетните равноденствия през 2000 година е 365,242374 дни .
григорианският календар е възприет в различните страни по различно време , като този процес продължава почти три века и половина . въведен е в българия със закон , гласуван от народното събрание на 14 март 1916 г ., като отчитането на времето единствено по нов стил започва от 1 април 1916 г . според юлианския календар ( 14 април според григорианския календар ).

описание

григорианският календар е слънчев календар , зависим от периода на завъртането на земята около слънцето , който е 365,2422 дни от 24 часа по 60 минути , всяка по 60 секунди . средната тропическа година е 365 дни , 5 часа , 48 минути и 45.5 секунди . тя варира слабо , с една до две минути , в зависимост от началната точка . точната стойност , изчислена на 1 януари 2000 година е 365,242 190 419 дни . средната година при григорианския календар е 365,2425 дни ; за да може броят на годишните дни да е цяло число , през определени периоди , най - често 4 години , се добавя един допълнителен ден , 29 февруари , а годината се нарича „ високосна “.
от тук следва разпределението на високосните години :
всяка година , кратна на 4 е високосна ;
всяка година кратна на 100 , но не и на 400 , не е високосна ;
всяка година кратна на 400 е високосна ( 1600 , 2000 и т . н .).
григорианският календар се дели на 12 месеца по следния начин :
януари , 31 дни ;
февруари , 28 или 29 дни ;
март , 31 дни ;
април , 30 дни ;
май , 31 дни ;
юни , 30 дни ;
юли , 31 дни ;
август , 31 дни ;
септември , 30 дни ;
октомври , 31 дни ;
ноември , 30 дни ;
декември , 31 дни .
всеки период от седем дни се казва седмица , а дните на български се наричат така :
понеделник ;
вторник ;
сряда ;
четвъртък ;
петък ;
събота ;
неделя .
броенето на годините в календара започва с годината , за която средновековните схоластици погрешно приемат , че е година на раждането на исус христос . според евангелията на матей и на лука , исус се ражда по време на управлението на ирод велики , за когото съвременната историческа наука е сигурна , че умира през 4 г . пр.н.е . съществува и хипотеза , според която " витлеемската звезда ", видима на небосвода по време на раждането на христос е комета , преминала в близост до земята през 7 г . пр . н . е . епохата , започваща с тази дата се нарича „ новата ера “, „ нашата ера “ или „ християнската ера “. годините в нея се бележат със „ сл.хр .“ ( след христа ) или с „ н.е .“ ( от новата ера ), или са без такова уточнение . годините преди 1 век н.е . се бележат с „ пр.хр .“ или с „ пр.н.е .“ ( преди новата ера ). в западноевропейските страни новата ера се бележи със съкращението „ ad “ (), но също така може и да е без това уточнение ; а годините преди 1 век н.е . с „ bc “ ().

григорианската промяна

основната разлика между григорианския календар и предшественика му - юлианския , се състои в разпределянето на високосните години .
в юлианския календар , всяка четвърта година е високосна и има един допълнителен ден през февруари .
както е отбелязано по - горе , средната тропическа година се определя от продължителността на периода на завъртане на земята около слънцето , който процес отнема 365,2422 дни . добавяйки един ден на всеки четири години , юлианският календар има малко по - голяма средна дължина - 365,25 дни . това постепенно е довело до забавяне в отчитането на дните и съответно до разликата от десет дни спрямо астрономическото време . видимият признак , по който през 16 - ти век това е установено , е пролетното равноденствие отместено по - рано - към началото на март , което църквата използва за определяне на датата за честване на великден .
за пръв път нов вариант , за да бъде приведен календарът в съответствие с астрономическото време е предложен от калабрийския доктор алойзий лилий . новият календар е одобрен на 24 февруари 1582 г . чрез папската була inter gravissimas на папа григорий xiii .
новият календар премахва високосните дни за годините , отговарящи едновременно на следните две условия :
годината е кратна на 100 ;
годината не е кратна на 400 .
както в юлианския календар , годините 1600 и 2000 са високосни , но за разлика от него , 1700 , 1800 , 1900 , 2100 не са .
inter gravissimas постановява също , че четвъртък , 4 октомври 1582 г . ще бъде непосредствено следван от петък , 15 октомври , за да се компенсира отместването , натрупано през вековете .
григорианският календар не се приема едновременно в цяла европа . той е наложен от григорий xiii в страните под силно влияние на католическата църква - испания , португалия и полша го приемат веднага , а други ( франция и др .) - съвсем скоро след тях . протестантска англия приема григорианския календар чак през 18 век , а русия трябва да дочака октомврийската революция , за да го приеме през 1918 г ., като се оказва че октомврийската революция започнала на 25 октомври 1917 г . според юлианския календар , всъщност е започнала на 7 ноември 1917 г .
в българия григорианският календар е въведен в гражданския живот с указ № 8 на цар фердинанд i съгласно който 31 . iii . 1916 г . веднага е последван от датата 14 . iv . 1916 г . ( държ.вест ., бр . 65 , 21 . iii . 1916 г .). в сърбия това става на 18 . i . 1919 г ., в
гърция – на 9 . iii . 1924 г . и т.н .
разликите в календарите създават трудности на историците , защото примерно даден английски документ , датиран от 10 януари 1603 г ., е писан по - късно от френски документ от 15 януари същата година . например уилям шекспир и мигел де сервантес са починали на една и съща дата ( 23 април 1616 г .), но всъщност не и в един и същи ден . допълнителни трудности идват от факта , че календарите се отдалечават и григорианската „ поправка “ от 10 дни през 16 - ти и 17 - ти век , през 18 - ти век е 11 дни , през 19 - ти век е 12 дни и през 20 век – 13 дни .
григорианският календар не предвижда година нула и вековете и хилядолетията започват с годината номер 1 . следователно :
последният ден от старата ера е 31 декември от първата година преди новата ера ;
първото столетие продължава от 1 януари 1 г . до 31 декември 100 г ., второто – от 1 януари 101 г . до 31 декември 200 г ., 21 - ви век и третото хилядолетие започват на 1 януари 2001 г .
григорианският календар е малко по - дълъг от реалното време на обикаляне на земята около слънцето , т.е . 365,2425 вместо 365,2422 дни , така че , ако периодът се запази през вековете , около 3000 - та година ще трябва да се отнеме още един ден .

хронологична схема


вижте също

високосна година
високосна секунда
целогодишни календари
юлиански календар
новоюлиански календар – източноправославен църковен календар

външни препратки

григориански календар
kalendergenerator
вечният календар
papst gregor xiii : inter gravissimas папската була
алтернативи

източници

календари

