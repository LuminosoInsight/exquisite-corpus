laman utama

bahasa melayu
bahasa melayu ( jawi : بهاس ملايو ) ialah sejenis bahasa melayu - polinesia di bawah keluarga bahasa austronesia yang telah digunakan di wilayah malaysia , indonesia , dan persekitarannya sejak melebihi 1,000 tahun lalu . walaupun asal usul bangsa melayu ( dalam pengertian yang khusus ) yang paling asal belum diketahui secara pasti tetapi pertumbuhan bahasa melayu dapatlah dikatakan berasal dari sumatera selatan di sekitar jambi dan palembang . rekod terawal bahasa melayu kuno ialah sebuah batu bersurat bertarikh 682 masihi yang dijumpai di sumatera selatan .
bahasa melayu ialah bahasa kebangsaan malaysia , indonesia , brunei dan singapura . di indonesia , bahasa melayu kini dipanggil bahasa indonesia , dan di malaysia , bahasa melayu secara rasminya dipanggil bahasa malaysia . selain daripada keempat - empat negara tersebut , bahasa melayu juga ditutur oleh penduduk - penduduk melayu di selatan thailand , filipina , kemboja , vietnam , sri lanka dan afrika selatan .
menurut statistik penggunaan bahasa di dunia , penutur bahasa melayu dianggarkan berjumlah lebih 300 juta ( bersama penutur bahasa indonesia ) dan merupakan bahasa keempat dalam turutan jumlah penutur terpenting bagi bahasa - bahasa di dunia selepas bahasa mandarin , bahasa inggeris dan bahasa hindi / bahasa urdu . selain itu , dilaporkan sebanyak 70,000 orang mampu bertutur dalam bahasa melayu di sri lanka , manakala di china , terdapat radio dalam bahasa melayu . bahasa melayu juga diajar di universiti - universiti di united kingdom , amerika syarikat , australia , belanda , china , jerman , new zealand dan beberapa tempat yang lain .
bahasa melayu piawai ialah bahasa melayu riau , indonesia , seperti yang dipersetujui oleh indonesia , malaysia , dan brunei . bahasa melayu riau dianggap tempat kelahiran bahasa melayu . di malaysia , bahasa melayu mengalami perubahan nama beberapa kali . pada awal 1970 - an , bahasa melayu dinamakan bahasa malaysia atas sebab politik . namun sejak akhir - akhir ini , nama " bahasa melayu " digunakan semula . bermula tahun 2007 , bahasa kebangsaan malaysia dinamakan kembali kepada bahasa malaysia sebagai simbol bahawa bahasa ini ialah bahasa untuk semua dan tidak mengira kaum . namun begitu , menurut perkara 152 perlembagaan persekutuan malaysia , menyebut bahawa : " bahasa kebangsaan ialah bahasa melayu ". tiada pertukaran nama bahasa melayu ke bahasa malaysia terjadi .
di indonesia , bahasa melayu juga dikenali sebagai bahasa indonesia atas sebab persatuan dan kesatuan bangsa indonesia iaitu sumpah pemuda tahun 1928 . di singapura dan brunei , bahasa melayu tidak mengalami sebarang perubahan nama .
bahasa melayu mempunyai banyak dialek dan setiap dialek mempunyai perbezaan ketara dari segi sebutan dan kosa kata . misalnya , bahasa melayu riau - johor berbeza dialek dengan bahasa melayu palembang , jambi , dan bengkulu . melayu riau - johor menggunakan dialek " e " sedangkan bahasa melayu palembang , jambi , dan bengkulu menggunakan dialek " o ". selain itu , bahasa yang digunakan oleh masyarakat peranakan atau cina selat ( campuran pendatang cina dan penduduk asal ) merupakan campuran antara bahasa melayu dan dialek hokkien . bahasa ini dahulunya banyak digunakan di negeri - negeri selat seperti pulau pinang dan melaka . walau bagaimanapun , kini kaum peranakan lebih gemar berbahasa hokkien atau inggeris . bahasa melayu merupakan bahasa aglutinatif , bermaksud makna perkataan boleh diubah dengan menambah imbuhan tertentu . umumnya , kata dasar ( atau kata akar ) terdiri daripada kata kerja .
penggunaan bahasa melayu di negara - negara ini berbeza bergantung kepada sejarah dan budaya . bahasa melayu menjadi bahasa rasmi di malaysia pada 1968 , tetapi bahasa inggeris masih digunakan dengan luas terutama sekali di kalangan masyarakat cina dan india , sama seperti di brunei . berbeza di indonesia , bahasa indonesia berjaya menjadi bahasa perantaraan utama atau lingua franca untuk rakyatnya yang berbilang kaum kerana usaha gigih kerajaan indonesia dalam menggalakkan penggunaan bahasa indonesia selain bahasa belanda yang tidak lagi digunakan . di timor leste , sekarang terlepas dari indonesia menjadi negara timor leste , bahasa indonesia diterima sebagai " bahasa berkerja ". di singapura , bahasa melayu dikekalkan statusnya sebagai bahasa kebangsaan walaupun singapura mempunyai empat bahasa rasmi ( iaitu bahasa inggeris , cina , india , dan melayu .) di selatan thailand , bahasa melayu digunakan oleh orang - orang dari kesultanan melayu patani ( orang melayu pattani ), tetapi tidak memperolehi sebarang pengiktirafan daripada kerajaan .
pada awal tahun 2004 , dewan bahasa dan pustaka dan mabbim mencadangkan bahasa melayu dijadikan bahasa rasmi asean memandangkan lebih separuh jumlah penduduk asean mampu bertutur dalam bahasa melayu . walau bagaimanapun , perkara ini masih dalam perbincangan .

sistem fonologi سيستم فونولوݢي

salah satu faktor utama yang menjadikan bahasa melayu sebagai bahasa yang sangat mudah untuk dipelajari adalah disebabkan oleh sistem fonologi yang amat mudah . boleh dikatakan hampir setiap huruf rumi mewakili satu sebutan fonem .
mengikut takrifan bahasa baku . penutur tidak semestinya menyebut fonem / r / sebegini .
bukan standard , terdapat dalam sebutan loghat atau kata pinjaman .
terdapat 2 sebutan vokal yang diwakili oleh huruf " e ", iaitu [, ] dan []. pelajar bahasa melayu berupaya untuk membezakan antara 2 sebutan tersebut setiap kali mempelajari perkataan baru .
di dalam beberapa tempat di semenanjung malaysia , terutamanya di kawasan tengah dan selatan , kebanyakan perkatan yang berakhir dengan huruf a selalunya disebut sebagai [].

perbezaan antara bahasa malaysia dan bahasa indonesia ڤربيذاءن انتارا بهاس مليسيا دان بهاس ايندونيسيا

untuk rencana lanjutan , lihat perbezaan antara bahasa melayu piawai dan bahasa indonesia atau perbezaan sebutan bahasa melayu dan bahasa indonesia

tiada boleh dibezakan secara keterlaluan antara bahasa malaysia dan bahasa indonesia kerana bahasa indonesia sendiri didasarkan kepada bahasa melayu dialek riau yang merupakan bahasa melayu piawai . namun , jika dibezakan dari segi sejarah , budaya , perlakuan tata bahasa masing - masing , dan lain - lain dengan bahasa malaysia , jelas adalah perbezaan yang ketara . kedua - duanya boleh memahami antara satu sama lain , tetapi berbeza dari segi ejaan dan kosa kata jua . bahasa indonesia berbeza daripada bahasa malaysia kerana mempunyai perkataan yang berasal dari tanah jawa , tanah melayu , dan belanda .

sejarah bahasa melayu سجاره بهاس ملايو

asal usul orang - orang melayu amat kabur kerana sejarah kuno asia tenggara masih belum diselidiki dengan mendalam . bagaimanapun , istilah " melayu " adalah sangat baru dan timbul buat pertama kali dalam tulisan cina antara tahun 644 dan 645 masihi . tulisan itu menyebut orang mo - lo - yeu , tetapi letaknya kerajaan mo - lo - yeu ini tidak dapat dipastikan : ada yang mengatakan di semenanjung tanah melayu dan ada yang mengatakan di jambi , sumatera . bukti konkrit yang pertama tentang bentuk dan sifat bahasa melayu hanya terdapat sejak tahun 683 , dengan terjumpanya empat buah batu bersurat :
di kedukan bukit , palembang , pada 683 masihi
di talang tuwo , palembang , pada 684 masihi
di kota kapur , pulau bangka , pada 686 masihi
di karang brahi , kabupaten merangin , daerah hulu jambi pada 686 masihi .
ada yang berpendapat bahasa melayu berasal dari asia tengah , ada juga yang berpendapat bahasa melayu sudah lama wujud di kepulauan melayu .

bahasa melayu berasal dari asia tengah بهاس ملايو براصل دري اسيا تڠه

untuk rencana lanjutan , lihat bahasa melayu berasal dari asia tengah
menurut beberapa teori , penutur - penutur bahasa melayu berasal daripada golongan austronesia yang datang sejak 2500 sm dari daerah yunan dalam beberapa bentuk gelombang pergerakan manusia dan menduduki wilayah asia tenggara . golongan pertama ini dipanggil melayu proto . kemudian , pada kira - kira tahun 1500 sm , datangnya golongan kedua pula yang menduduki daerah pantai dan tanah lembah di asia tenggara yang dipanggil melayu deutro .
bahasa austronesia tergolong dalam keluarga bahasa austris . rumpun bahasa austronesia terbahagi kepada empat cabang , iaitu :
bahasa - bahasa di kepulauan melayu ( atau nusantara )
bahasa - bahasa polinesia , umpamanya bahasa - bahasa hawaii , tonga , dan maori
bahasa - bahasa melanesia , umpamanya bahasa - bahasa di kepulauan fiji , new caledonia dan irian
bahasa - bahasa mikronesia , umpamanya bahasa - bahasa di kepulauan marianna , marshall , carolina dan gilbert .
bahasa melayu tergolong dalam cabang nusantara yang mempunyai paling banyak bahasa , iaitu kira - kira 200 - 300 bahasa . oleh itu , bahasa - bahasa nusantara dibahagikan lagi kepada 16 golongan tertentu , antaranya :
golongan filipina : umpamanya bahasa - bahasa tagalog , iloko , bikol , dan sulu
golongan sumatera : umpamanya bahasa - bahasa aceh , batak , minangkabau , melayu , nias , lampung , dan orang laut
golongan jawa : umpamanya bahasa - bahasa sunda , jawa , dan madura
golongan kalimantan : umpamanya bahasa - bahasa iban , kenya kayan , dan melanau
golongan bali - sasak : umpamanya bahasa - bahasa bali , sasak , dan sumbawa
golongan sulawesi selatan : umpamanya bahasa - bahasa makasar , bugis , dan seko
golongan halmahera selatan - irian jaya : umpamanya bahasa - bahasa halmahera selatan , nufur dan kowiai .
menurut ahli - ahli bahasa dan sejarah ini , melayu moden berasal daripada bahasa melayu klasik dan bahasa melayu klasik berasal daripada bahasa melayu induk . bahasa melayu induk berasal daripada bahasa melayu purba yang juga merupakan asal daripada bahasa melayu kuno . ini bermakna bahasa melayu moden bukanlah merupakan pengembangan daripada dialek johor - riau dan bahasa melayu moden tidak begitu rapat hubungannya dengan dialek yang lain . dialek yang lain berasal daripada melayu induk manakala dialek johor - riau berasal daripada melayu klasik .

bahasa melayu berasal dari kepulauan melayu بهاس ملايو براصل دري کڤولاوان ملايو

untuk rencana asal , lihat bahasa melayu berasal dari kepulauan melayu
penemuan orang jawa yang berusia ribuan tahun menunjukkan kepulauan melayu sudah dihuni manusia , dan bukannya berasal dari asia tengah seperti pendapat sesetengah ahli sejarah .

perkembangan bahasa melayu ڤرکمبڠن بهاس ملايو

kedatangan agama hindu , islam dan penjajah eropah ke asia tenggara telah menyebabkan perbezaan yang ketara berlaku antara bahasa melayu kuno , bahasa melayu klasik dan bahasa melayu moden . ini menyebabkan penutur bahasa melayu moden tidak mungkin dapat memahami bahasa melayu dari zaman - zaman sebelumnya . ahli bahasa membahagikan perkembangan bahasa melayu kepada tiga tahap utama dan setiap tahap bahasa mempunyai sifatnya yang tersendiri misalnya bahasa melayu kuno mempunyai pengaruh sanskrit dan hindu yang kuat , dan bahasa melayu klasik terpengaruh dengan bahasa arab dan islam . manakala bahasa melayu moden lebih banyak dipengaruhi oleh penjajah barat terutama sekali inggeris .
bahasa melayu kuno
bahasa melayu klasik
bahasa melayu moden

perubahan aksara penulisan bahasa melayu sehingga kini ڤروبهن اکسارا ڤنوليسن بهاس ملايو سهيڠݢ کيني

penulisan bahasa melayu telah mengalami beberapa perubahan dan menggunakan beberapa jenis huruf yang saling berganti . tulisan yang mula dipakai ialah tulisan pallava yang berasal dari india . tulisan pallava ini kemudian mengalami perubahan . oleh itu , timbul jenis - jenis tulisan seperti berikut :
tulisan rencong .
tulisan pallava .
tulisan kawi .
tulisan jawi
tulisan rumi
untuk mengetahui kaedah penggunaan abjad , penulisan huruf , penulisan kata , penulisan unsur serapan dan tanda baca umum yang dipraktikkan dalam bahasa melayu , sila lihat : pedoman umum ejaan bahasa melayu .

pengaruh daripada bahasa asing ڤڠاروه درڤد بهاس اسيڠ

bahasa melayu banyak menyerap bahasa - bahasa asing seperti sanskrit , inggeris , belanda , jawa , arab dan sebagainya .

pengaruh bahasa sanskrit ڤڠاروه بهاس سنسکريت

bahasa sanskrit , bahasa perantara agama hindu dan buddha , telah banyak mempengaruhi bahasa melayu apabila bahasa melayu berada di peringkat kuno , iaitu pada peringkat sebelum bahasa melayu mencapai zaman klasik pada zaman kesultanan melayu melaka yang mana bahasa melayu telah mengalami zaman kuno antara abad ke - 7 dan abad ke - 13 . bukti pengaruh bahasa sanskrit dalam bahasa kuno dapat dikesan dalam batu bersurat yang ditinggalkan oleh kerajaan srivijaya . mengenai bukti bahasa melayu kuno , terdapat empat batu bersurat yang penting , iaitu yang dijumpai di :
kedukan bukit , palembang ( 683 m )
talang tuwo , palembang ( 684 m )
kota kapur , pulau bangka ( 686 m )
karang brahi , meringi , daerah hulu jambi ( 686 m ).
selain itu sebagai faktor sampingan , faktor kemegahan juga faktor yang mendorong kepada peminjaman bahasa daripada bahasa sanskrit . peminjaman ini adalah kerana bahasa sanskrit merupakan bahasa yang dianggap bahasa yang " tinggi - tinggi " pada zaman kuno . penyerapan bahasa sanskrit dalam bahasa seharian dijadikan satu cara perolehan kemegahan . keadaan ini khususnya menyebabkan peminjaman perkataan yang sudah ada dalam bahasa melayu asli , tetapi digantikan juga dengan bahasa sanskrit , kerana barangkali dianggap lebih sesuai , lebih sedap bunyinya ataupun semata - mata kerana disangka lebih " tinggi " mutunya kerana bahasa sanskrit merupakan bahasa sarjana .
dalam bahasa melayu , terdapat 677 perkataan yang berasal daripada bahasa sanskrit . berikut disenaraikan beberapa contoh perkataan sanskrit yang dipinjam ke dalam bahasa melayu :
bahasa sanskritbahasa melayu
bhasabahasa
malaiumelayu
akasaangkasa
samudharasamudera
mahamaha
rajharaja
bhumibumi
putraputera
nagaranegara
nagarinegeri
agamaagama
ankaangka
vacabaca
bhagyabahagia
vamsabangsa
balyabelia
vartaberita
buddhibudi
chayacahaya
cakracakra
dosadosa
dukkhaduka
devadewa
ruparupa
samsarasengsara
maharanimaharani
abbaabah
almarialmari
kamejakemeja
salwarseluar

pengaruh bahasa jawa ڤڠاروه بهاس جاوا

bahasa jawa dan bahasa melayu merupakan bahasa serumpun . kedua - kedua bahasa tergolong kepada keluarga bahasa indonesia . terdapat dua faktor utama dalam penyebaran pengaruh bahasa jawa ke bahasa melayu , iaitu :
pengaruh melalui penyebaran cerita panji
pengaruh melalui interaksi sosial dan ekonomi
cerita panji ialah sejenis cerita yang berasal dari jawa . isinya mengenai wira dan wirawati . cerita ini terdapat banyak versi , dan boleh dikesan di seluruh nusantara sehingga di kemboja .
migrasi orang jawa ke tanah melayu telah berlaku semenjak zaman kesultanan melayu melaka . pertempatan orang jawa sudah dapat dikesan di bandar melaka pada zaman itu , iaitu kampung jawa dan parit jawa . walau bagaimanapun , migrasi orang jawa ke tanah melayu yang ketara berlaku bermula pada awal abad ke - 19 . tumpuan migrasi jawa adalah di negeri - negeri selat dan juga negeri selangor dan negeri johor .
pertembungan orang tempatan yang menutur bahasa melayu dengan pendatang jawa yang menutur dalam bahasa jawa telah menyebabkan unsur - unsur bahasa jawa meresap ke dalam bahasa melayu . walau bagaimanapun , perlu diketahui bahawa kata - kata pinjaman jawa meresap ke dalam bahasa melayu secara terpencil dan tidak tersebar luas . ia dikatakan diserap ke dalam bahasa melayu kerana migrasi orang - orang jawa yang masih mengekalkan bahasa mereka dan tidak menguasai perbendaharaan bahasa melayu yang sebenar .
berikut disenaraikan beberapa kata - kata pinjaman jawa dalam bahasa melayu :
perkataanmaksudnya
andongkereta kuda ( sewaan )
batoktempurung
berangasanmudah naik marah
wedanaketua daerah
adipatiraja

pengaruh arab - islam ڤڠاروه عرب - إسلم

bahasa arab dan agama islam sangat mempengaruhi perkembangan bahasa melayu . status bahasa melayu yang bertaraf lingua franca dan keunikannya telah menyebabkan agama islam disebarkan dalam bahasa melayu dan bukan dengan bahasa arab . walau bagaimanapun , bahasa arab melalui kedatangan agama islam telah mempengaruhi perkembangan bahasa melayu dalam beberapa aspek , antaranya :
1 - perbendaharaan kata
2 - sebutan kata
3 - tulisan

1 - perbendaharaan kata ڤربنداهاراءن کات

hampir sebahagian besar perbendaharaan bahasa melayu meminjam perkataan bahasa arab . berikut disenaraikan beberapa contoh perkataan arab yang dipinjam ke dalam bahasa melayu :
bahasa arabbahasa melayu
abbaabah
syukrsyukur
jadwaljadual
qamuskamus
subhsubuh
waqtuwaktu
hayawanhaiwan
wajhwajah
aqalakal
dunyadunia
mahkamahmahkamah
asalasal
mas' alahmasalah
hadyahhadiah
sadaqahsedekah
mawtmaut
quwatkuat
janinjanin
kitabkitab

2 - sebutan kata سبوتن کات

pengaruh arab - islam memberi kesan yang sangat besar kepada sebutan perkataan dalam bahasa melayu . bahasa melayu mula dituturkan supaya menghampiri sebutan bahasa arab , kerana masyarakat melayu terdorong untuk membaca al - qur' an dengan betul .
sebutan dengan pengaruh arab - islam ini turut membezakan antara penutur asal bahasa melayu ( iaitu orang - orang melayu ) dengan penutur bukan asal ( seperti kaum cina , india , atau bangsa eropah ) kerana penutur bukan asal ini tidak dapat menyebut beberapa perkataan yang menerima pengaruh arab .
contoh - contoh perkataan yang berbeza sebutan antara sebutan penutur melayu dan penutur bukan melayu :
abdullah
maklumat
iklan
qadhi

3 - tulisan توليسن

kedatangan pengaruh arab - islam telah menyumbang kepada penulisan bahasa melayu dalam tulisan arab yang akhirnya disebut tulisan jawi . tulisan jawi ini digunakan antara lain bagi memudahkan orang - orang melayu yang rata - rata beragama islam membaca al - quran .
hal ini dapat dilihat dengan jelas apabila sistem pendidikan malaysia menukar tulisan jawi kepada tulisan rumi , ramai orang - orang melayu mula tidak mampu membaca al - quran dengan baik . ia dinamakan sindrom buta jawi atau buta al - quran .

pengaruh bahasa cina ڤڠاروه بهاس چينا

dalam kamus dewan , terdapat kata - kata yang mempunyai etimologi berlabel c . perkataan ini merupakan kata - kata yang dipinjam daripada bahasa cina . tetapi bukan semua kata - kata yang berlabel c dalam kamus dewan bahasa merupakan kata - kata yang dipinjam daripada bahasa cina . dalam kajian kong 1993 , telah disimpulkan bahawa lebih kurang 261 patah perkataan bahasa melayu telah dipinjam daripada bahasa cina .
terdapat 10 pengelasan kata yang telah disimpulkan oleh kong iaitu :
sayur - sayuran , buah - buahan , dan makanan .
barang kegunaan harian .
adat istiadat .
bangunan dan tempat .
permainan perjudian dan kepercayaan
jabatan , kerjaya , dan posisi sosial .
kenderaan dan alat pengangkutan .
perkataan lain - lain .
kajian ini juga dilakukan oleh mashudi dan yeong pada tahun 1989 . hasil kajian mereka mendapati terdapat lebih kurang 341 patah perkataan bahasa melayu dipinjam daripada bahasa cina . kajian melihat pada fonologi perkataan bahasa melayu tersebut . sistem fonologi kata asli bahasa melayu tidak bertepatan dengan sistem fonologi kata bahasa cina .
antara kata bahasa cina yang dipinjam dalam kamus dewan bahasa ialah :
pinjaman kata bahasa cina yang bertentangan dengan harmoni vokal
anglo
apek
cingge
kaleng
kongsi
lio
liong
lisong
lokcuan
mahjong
panglong
singkong
taikong
pinjaman kata bahasa cina yang bertentangan dengan rangkap nasal homorgan
angpau
bangpak
camca
kamsia
samsu
samseng
pinjaman kata bahasa cina yang tidak berlaku reduksi vokal
beca
camca
kekwa
nyonya
popia
misoa
mua
sempoa
taukua
pinjaman kata bahasa cina yang mengalami nasalisasi vokal
popia
misoa
sempoa
siya
taukua
prilaku fonologi pinjaman kata bahasa cina adalah bertentangan dengan sistem fonologi bahasa melayu .

pengaruh portugis ڤڠاروه ڤورتوݢيس

terdapat 131 perkataan yang berasal daripada bahasa portugis . beberapa contoh perkataan portugis yang diserap dalam bahasa melayu ialah :
bahasa portugisbahasa melayu
armárioalmari
bolabola
bandeirabendera
camisakemeja
dadodadu
garfogarpu
igrejagereja
limãolimau
manteigamentega
domingominggu
padrepaderi
toalhatuala
janelajendela
escolasekolah
sábadosabtu
sabãosabun
sapatosepatu

pengaruh inggeris ڤڠاروه ايڠݢريس

pengaruh bahasa inggeris dalam bahasa melayu merupakan pengaruh paling ketara dan paling meluas masa kini , dan lazimnya perkataan inggeris dipinjam ke dalam bahasa melayu apabila tiada perkataan tempatan untuk mengambarkan situasi baru yang memerlukan satu panggilan khusus untuk merujuk kepadanya . contoh perkataan sebegini ialah konotasi ( connotation ), kompromi ( compromise ) dan siri ( series ). tetapi kebingungan dan bantahan sering timbul apabila perkataan inggeris yang diterima masuk ke dalam bahasa melayu terlalu banyak sehinggakan ada yang bertindak sebagai pengganti perkataan yang telah wujud . dewan bahasa dan pustaka telah terus membenarkan kemasukan perkataan sebegini dalam kosa kata bahasa melayu dan tidak menghiraukan bantahan yang dikemukakan . penggunaan perkataan sebegini yang meluas di media percetakan dalam bahasa melayu di malaysia seperti pada akhbar utusan malaysia telah mengeruhkan lagi permasalahan ini . satu - satunya kenyataan bimbang terhadap situasi ini pernah dilafazkan bekas perdana menteri malaysia , mahathir bin mohammad meskipun beliau sendiri telah memperkenalkan suatu perkataan baru " bajet " menggantikan perkataan " belanjawan " semasa perbentangan belanjawannya yang terakhir , dengan alasan bahawa istilah belanjawan tidak tepat kerana anggaran kewangan kerajaan turut melibatkan hasil , dan bukan belanja semata - mata .
berikut merupakan beberapa perkataan yang telah diterima dalam bahasa melayu secara rasmi dan digunakan secara meluas dan dianggap telah diterima .
bahasa inggerisbahasa melayu
bookbuku
lamplampu
ballbola
mindminda
chequecek
busbas
taxiteksi
beberapa tahun kebelakangan ini ( sekitar 2003 ), stesen televisyen milik kerajaan malaysia rtm 1 ( dahulu dikenali sebagai tv 1 ) telah menukar tema salurannya kepada " saluran infotainmen anda " ( daripada bahasa inggeris your infotainment channel ) dan ini menimbulkan kontroversi apabila dewan bahasa dan pustaka ( dbp ) mendakwa perkataan " infortainmen " merosakkan penggunaan bahasa melayu . alasan yang diberikan adalah bahawa - tain - yang harus disebut seakan perkataan melayu main , dan ini kedengaran agak janggal . penukaran ejaan ke " infotenmen " pula tidak diterima sebagai piawai dpb dan kerajaan disaran menggantikannya dengan perkataan lain seperti " infohibur " tetapi kementerian penerangan yang mengendalikan stesen televisyen kerajaan radio televisyen malaysia enggan menuruti saranan berkenaan . pada tahun 2006 tema ini ditukarkan ke saluran inforia .
lebih mengenai pengaruh bahasa inggeris dalam bahasa melayu

definisi bahasa melayu tinggi dan bahasa melayu baku ديفينيسي بهاس ملايو تيڠݢي دان بهاس ملايو باکو

konsep bahasa melayu tinggi merujuk kepada penggunaan bahasa melayu dalam konteks wacana ilmiah dan berkaitan dengan ketamadunan . bahasa melayu tinggi sering dirujuk sebagai wahana bagi melahirkan idea dan wawasan yang berkaitan dengan kesarjanaan dan kebudayaan . bahasa melayu tinggi lazimnya digunakan dalam seminar , persidangan atau kongres yang berkaitan dengan bahasa , budaya ataupun bidang ilmiah yang lain .
bahasa melayu baku pula ialah bahasa melayu yang sempurna dari segi penggunaan aspek bahasanya , iaitu ejaan , tatabahasa , istilah , penggunaan kata , laras bahasa dan sebutan .

frasa mudah dalam bahasa melayu فراسا موده دالم بهاس ملايو

di malaysia , biasanya masyarakat melayu bertegur sapa sesama sendiri dengan ucapan salam , tetapi ucapan formal seperti " selamat pagi " atau " selamat sejahtera " turut digunakan bagi penutur bukan islam . ucapan " hai " juga sering digunakan apabila bertegur sama sesama rakan - rakan , sebagaimana perkataan " bye - bye " semasa meminta diri untuk beredar .

bahasa pasar serta penggunaan kontemporari بهاس ڤاسر سرتا ڤڠݢوناءن کونتيمڤوراري

bahasa melayu pasar turut termasuk sebilangan perkataan slanga , terbentuk daripada pengubahsuaian daripada perkataan dalam bahasa melayu piawai ataupun dicedok daripada bahasa lain , sering digunakan terutamanya di kalangan masyarakat bandar , yang mungkin sukar difahami di kalangan generasi terdahulu , contohnya awek ( gadis ); balak ( jejaka ); usha ( perhati ); skodeng ( intai ); cun ( cantik ); poyo / slenge ( buruk ) dll . kata ganti nama yang baru turut direka dengan menggunakan gabungan kata ganti nama sedia ada dengan perkataan orang , contohnya kitorang ( kita orang , menggantikan perkataan kami ); korang ( kau orang , bagi merujuk kepada ramai orang dan menggantikan perkataan kalian ); diorang or derang ( dia orang , menggantikan perkataan mereka ).
sebilangan penutur bahasa melayu , terutamanya di kuala lumpur , juga sering menukar bahasa ( beralih kod ) antara bahasa melayu dengan bahasa inggeris , yang seterusnya membentuk bahasa rojak . contoh pinjaman kata yang digunakan ialah : bestlah tempat ni ( baguslah tempat ni ); kau ni terror lah ( kau ni hebatlah ). akibatnya , fenomena ini melahirkan rasa kurang senang di kalangan pencinta bahasa di malaysia , yang sering memperjuangkan penggunaan bahasa kebangsaan dengan betul .
berikut merupakan beberapa kependekan yang sering digunakan oleh remaja melayu :

galeri ݢالري


lihat juga ليهت جوݢ

bahasa rojak
bidalan
dewan bahasa dan pustaka
peribahasa
simpulan bahasa
singkatan kata
tatabahasa
perkembangan bahasa malaysia
kronologi pembentukan istilah bahasa melayu

rujukan روجوعن

dewan bahasa dan pustaka - jilid 4 bil . 4 disember 2004 - halaman 705 - 723 - jurnal bahasa - issn 1511 - 9084

pautan luar ڤاءوتن لوار

kamus dewan dalam talian
kamus melayu - cina
kamus melayu - inggeris
sejarah bahasa melayu .
asal usul bahasa melayu
penerbit usm : bahasa melayu
melayu

bahasa di malaysia
bahasa di indonesia
bahasa di thailand
bahasa di myanmar
bahasa di brunei
bahasa di singapura
bahasa austronesia
bahasa melayu - polinesia
bahasa malayik
melayu

air
air ( h2o ) merupakan sebatian kimia yang berada dalam bentuk cecair pada tekanan biasa dan pada suhu bilik . air meliputi 70 % daripada permukaan bumi . setiap kehidupan di bumi ini memerlukan air untuk terus hidup .
air juga mampu wujud dalam 3 bentuk :-
di muka bumi ini , air merupakan bahan yang paling kerap ditemui terutama dalam bentuk cecair . walau bagaimanapun , terdapat juga kuantiti air yang besar yang wujud dalam bentuk gas ( wap ) di atmosfera dan dalam bentuk pepejal ( ais dan salji ).

ciri - ciri

formula kimia bagi air adalah h2o , yang membawa maksud setiap molekul air mengandungi dua atom hidrogen dan satu atom oksigen . hubungan terjadi antara elektron - elektron yang membentuk bagian luar atom dan merupakan mata rantai kuat yang dinamakan ikatan kovalen .
molekul air boleh diuraikan kepada unsur asas dengan mengalirkan arus elektrik melaluinya . proses ini yang dikenali sebagai elektrolisis menguraikan dua atom hidrogen menerima elektron dan membentuk gas h2 pada katod sementara empat ion oh - bergabung dan membentuk gas o2 ( oksigen ) pada anod . gas - gas ini membentuk buih dan boleh dikumpulkan .
air juga merupakan bahan pelarut semesta . ini disebabkan molekul air terdiri daripada dua atom hidrogen bergabung dengan satu atom oksigen pada sudut 104.45 darjah antara keduanya . struktur ini menjadikan molekul air mempunyai caj positif di sebelah atom hidrogen dan negatif di sebelah atom oksigen . oleh yang demikian , molekul air adalah dwikutub .
ciri suhu . ketumpatan yang unik membenarkan pembentukan persekitaran berstratum yang akhirnya mengawal ciri - ciri kimia dan biologi persekitaran akuatik . lapisan yang terbentuk hasil daripada tegangan permukaan yang tinggi membolehkan sesetengah organisma menggunakannya sebagai permukaan untuk hidup .
keupayaan air untuk melarut bahan - bahan lain membolehkan tumbuh - tumbuhan akuatik mendapat nutrien yang diperlukan untuk proses fisiologi daripada air di sekelilingnya . tumbuh - tumbuhan akuatik seperti alga hijau tidak memerlukan struktur khusus untuk menyerap nutrien atau sistem pengangkutan yang kompleks seperti yang ditunjukkan oleh tumbuhan daratan untuk mengangkut bahan - bahan ini ke tisu yang memerlukannya .
air dan mineral boleh memasukinya melalui sebarang bahagian jasad tumbuhan ini dengan cara resapan sahaja . bahan - bahan ini akan meresap masuk melalui selaput sel yang terdedah kepada persekitaran luar . bekalan oksigen yang diperlukan oleh haiwan dan organisma lain juga mampu dibekalkan disebabkan oleh keupayaan melarut ini .

bekalan air

pada masa sekarang , bekalan air bersih untuk kegunaan manusia dianggarkan semakin berkurangan disebabkan oleh pencemaran , dan permintaan yang meningkat . malah dianggarkan bahawa punca air bersih mampu mencetuskan peperangan di masa akan datang sekiranya isu - isu ini tidak ditangani dengan cermat pada masa sekarang .

galeri


lihat juga

air ( molekul )
air ( bersuci )
kitaran air

rujukan

ahmad ismail & ahmad badri mohammad . 1995 . ekologi air tawar . kuala lumpur : dbp
cecair
air
minuman
sumber daya alam

